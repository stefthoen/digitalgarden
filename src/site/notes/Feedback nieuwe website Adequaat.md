---
{"dg-publish":true,"permalink":"/feedback-nieuwe-website-adequaat/"}
---

- Met het lanceren van jouw idee, en die raket, krijg ik juist het idee dat je iets nieuws bouwt en lanceert, i.p.v. dat je juist helpt een een bedrijf proces te automatiseren d.m.v. custom maatwerk. 
- Meer voorbeelden van waarom maatwerk beter is dan bestaande tools; wat voor probleem los je op voor de klant? Is het: Te Duur, Doet Net Niet Wat Ik Wil, Te Traag, etc. Ik wil directer zien wat mijn pijnpunten zijn en welke problemen je voor mij gaat oplossen. Dan wil ik bewijs zien dat je dat daadwerkelijk kunt (dat doe je met die cases).
- Ik zie niet veel toegevoegde waarde in het inklappen van de content van de services/producten die je aanbied. Kun je het niet beter ontwerpen en schrijven zodat je de bezoeker een klik kunt besparen?
- " Ik bouw al 20 jaar webapplicaties, ik zie overal mogelijkheden." Die komma moet een punt zijn of een punt komma.
- Het zou mooi zijn als je vanuit die services kunt linken naar cases. Dus bij API koppelingen een case van een API koppeling, etc.
- "Dat is een lastige vraag, die ik zo adequaat mogelijk wil beantwoorden. Daarom heb ik er deze blogpost over geschreven." -> Ik zou het woord "lastig" vermijden. Je wilt niet dat ze dat woord lastig gaan associeren met jou of het bouwen van een web applicatie. Ik zou eerder iets als "complex" gebruiken.
- In je "Wat kost maatwerk" post: 
	- "In de verkennende fase kom er graag achter wat je wilt bereiken met hetgeen ik ga ontwerpen of bouwen." Je vergeet denk ik het woord "ik". Valt me tevens op dat je vaak "graag" gebruikt. Misschien daar eens op zoeken in je content. Denk dat je het namelijk kunt verwijderen en het er beter op wordt.
	- "Je moet het laten maken van maatwerk dus zien als een investering, waarbij je de investering op termijn terug verdiend." Ik zou daar zeggen: "Je kunt maatwerk zien als een investering, waarbij je de investering op termijn terug verdiend." Ik 'moet' helemaal niets en het kan korter.
	- "Dat snap ik, maar daarvoor moeten we eerst in gesprek. Ik wil weten wat je ideeën zijn, of misschien wil je juist weten wat mijn ideeën zijn voor jouw bedrijf. Ik ga graag eens met je in gesprek." Binnen een paragraaf 2x zeggen dat je in gesprek wilt. Je kunt de eerste wel verwijderen en de tweede kan een call to action link zijn.
	- Die oplossingen zijn best concreet: Mogelijk dat je die ook kunt linken naar cases, dan zien klanten nog beter wat ze er voor terug krijgen.
- Over adequaat:
	- "Om tot betere producten te komen werk ik bijna altijd samen met mijn enorme netwerk van programmeurs, designers, tekstschrijvers, fotograferen en mede-ondernemers." 'Enorme' voelt een beetje als pochen. Scan trouwens je tekst even op bijvoeglijke naamwoorden. Ik denk dat je er een hoop kunt verwijderen. 
	- Met je tech stack zou ik ook de taal even database noemen en misschien noemen waarvoor je het gebruikt.
- Ik mis wel een beetje dat je ook het design kunt doen. Bewuste keuze? Je bent een 'one-man-shop', dat zijn er niet veel, dus dat mag wel ergens staan.
- Je gebruikt best veel komma's en je hebt daardoor opgebroken zinnen: "Zo bouwen we samen, in kleine overzichtelijke stappen, aan jouw bedrijf!" zou ik zeggen als "Zo bouwen we in kleine overzichtelijke stappen samen aan jouw bedrijf.". Je zou alle teksten nog eens door kunnen nemen en kunnen kijken of je dat beter kunt laten lopen. Lees het ook hardop voor aan jezelf